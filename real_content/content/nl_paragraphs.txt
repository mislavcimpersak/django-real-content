# 2015-06-10T08:16:06.130456
# http://www.telegraaf.nl/binnenland/24139316/__Het_gesprek_van_de_dag__.html
De liquidatie van Boom, alias Puk, is de zoveelste afrekening in kringen rond Willem Holleeder. Boom gold in de periode tussen de vrijlating van Holleeder in 2012 tot aan diens arrestatie in 2014 als een van de directe handlangers van 'de Neus'. Holleeder noemde Puk tegenover vertrouwelingen zijn 'geweldsman'.
Omboeken, annuleren? Heus niet! Nederlandse toeristen vallen op het Griekse eiland Lesbos van de ene verbazing in de andere. Al die indrukwekkende vluchtverhalen hadden ze niet verwacht. Heel wat vakantiegangers verlaten hun strandbedje om aangespoelde mensen te helpen. Wij gingen een dagje mee met kapster Ingrid Peeters.
Een dronkenlap heeft een man doodgereden, een spectaculaire daling van sterfte onder kankerpatiënten, Gordon dreigt met een vertrek bij RTL en de laatste details over de krankzinnige liquidatie van Lucas Boom. Hier lees je alles wat nodig is om helemaal op de hoogte te zijn van het laatste nieuws en mee te kunnen doen aan het gesprek van de dag.
Een 'doodgewone' uitgaansavond in Magaluf op het vakantie-eiland Mallorca. De inwoners van Magaluf hebben schoon genoeg van de losgeslagen jongeren, die onwaarschijnlijke hoeveelheden drank achteroverslaan en alle zedelijkheid en beschaving overboord gooien.
Sterk verbeterde kankeroperaties leiden momenteel tot een spectaculaire daling van de sterfte onder enkele belangrijke groepen kankerpatiënten. Dat blijkt uit eigen kwaliteitsmetingen van medisch specialisten.
Een politieagent in de Amerikaanse plaats McKinney heeft dinsdag zijn ontslag ingediend, nadat er een filmpje was verschenen waarin hij een zwarte tiener hardhandig naar de grond werkt en zijn pistool op andere kinderen richt. De video leidde tot veel ophef en protesten tegen politiegeweld.
Heeft het huidige Tweede Kamerlid Henk Krol (50Plus) in zijn hoedanigheid als hoofdredacteur van de Gaykrant misbruik gemaakt van twee ton subsidiegeld om zijn noodlijdende magazine overeind gehouden of heeft hij niets misdaan? De rechtbank in Den Bosch doet woensdag uitspraak in deze zaak die is aangespannen door de Stichting Vrienden van de Gaykrant.
Kamerleden reageren vol ongeloof en verontwaardiging op de liquidatie gisteren in Zaandam. Een regen van kogels pal onder het oog van schoolkinderen velde gistermiddag de crimineel Lucas Boom (43). Vier of vijf mannen wachtten de crimineel op bij zijn huis pal tegenover twee scholen en beschoten de man met een machinegeweer. Boom overleed ter plekke.
In Delft, dat kampt met een schuld van een half miljard euro, is grote ophef ontstaan over de vette salarissen van een aantal topfunctionarissen. Uit het recent verschenen jaarverslag van Ontwikkelbedrijf Spoorzone Delft blijkt dat directeur Isidoor Hermans vorig jaar 222.600 euro opstreek, wat meer is dan premier Rutte verdient.
Binnenkort is er nog maar één standaard voor afmetingen van gratis handbagage die u in in vliegtuigen mee mag nemen. Dat is afgesproken door de ruim 250 vliegmaatschappijen verenigd in wereldorganisatie IATA, waaronder Air France KLM. In de loop van dit jaar zullen ze die gaan invoeren.
Leon de Winter schrijft in zijn column over de ridicule gedachten tijdens de G7-top over klimaatverandering. De G7-top heeft bepaald dat de temperatuur niet meer dan twee graden hoger mag zijn vergeleken met ’pre-industrieel’ niveau. Maar wat is de ’pre-industriële’ temperatuur van de aarde? De temperatuur van het jaar 1900 of 1800? We hebben geen idee wat toen de temperatuur van de aarde was.
Militanten van terreurbeweging Sinai Province hebben VN-militairen onder vuur genomen. Ze schoten raketten af op een luchthaven in Egypte die wordt gebruikt door militairen van de VN. Sinai Province is een organisatie die trouw heeft gezworen aan terreurbeweging Islamitische Staat. Er zijn zover bekend geen doden gevallen.
Het dondert en het bliksemt achter de RTL-schermen tussen Gordon (46) en Erland Galjaard (48). De twee, al jarenlang bevriend, hebben pittige gesprekken gevoerd over Gordons programma’s en daarbij ging het hard tegen hard. De zanger dreigt nu zelfs over te stappen naar SBS!
Op safari tussen de Britse en Duitse comazuiptieners, en liefst zelf meedoen. Er zijn Nederlandse reisorganisaties die het – geloof het of niet – aanbevelen. Steeds meer jonge landgenoten voelen zich aangetrokken tot het ’echt gekke uitgaan’ in Magaluf op vakantie-eiland Mallorca.
Vandaag vindt vanaf 9:30 een schouw plaats in de skybox van de Amsterdam ArenA, in het hoger beroep van kickbokser Badr Hari die wordt verdacht van dezware mishandeling van Koen Everink.  Onze verslaggeefster Saskia Belleman is daarbij aanwezig.
Een 23-jarige Nederlander is met drie andere toeristen in Maleisië in voorlopige hechtenis geplaatst voor het maken van naaktfoto's op de berg Mount Kinabalu. Ze worden waarschijnlijk aangeklaagd. Volgens plaatselijke bestuurders heeft het onzedelijke gedrag op de heilige berg een aardbeving veroorzaakt.
Voor de achtste keer wordt vandaag tijdens de landelijke buitenspeeldag geprobeerd kinderen achter de tv of spelcomputer vandaan te krijgen. Om dit te stimuleren gaat kinderzender Nickelodeon van 13.00 uur tot 17.00 uur op zwart.
Een man is afgelopen nacht omgekomen door een auto-ongeluk, veroorzaakt door een dronkenlap. Twee auto's botsten op de A7 tussen Groningen en Drachten op elkaar. De politie heeft een 46-jarige man uit Drachten in die stad aangehouden. Hij is vermoedelijk de bestuurder van de andere auto en hij had teveel alcohol gedronken, bleek uit een blaastest.
Bewakingsbeelden tonen hoe twee straatrovers in Rusland van een koude kermis thuiskomen. Een voor een worden de criminelen door hun slachtoffer tegen de grond gewerkt.
Christel Burger (13) straalt weer. Ze zat weken thuis op de bank te piekeren, door de pesterijen van klasgenoten. Nu loopt ze met een glimlach op haar gezicht door het Rijswijkse bos op zoek naar materialen voor de reden van haar enthousiasme: elfenhuisjes.
De Koninklijke Luchtmacht wil behalve de 37 nieuwe F-35 Joint Strike Fighters (JSF’s) ook nog eens alternatieve semi-jachtvliegtuigen verwerven. Het extra toestel waarop de luchtstrijdkrachten het oog hebben laten vallen, de Italiaanse M346, is een trainingskist die qua cockpit sterke gelijkenis vertoont met die van de F-35.
# 2015-06-10T08:17:32.339956
# http://www.nu.nl/binnenland/4065611/acht-tips-binnen-liquidatie-zaandam.html
Het slachtoffer van de schietpartij is de 43-jarige beroepscrimineel Lucas Boom. Hij was één van de laatste vertrouwelingen van Willem Holleeder en is in verband gebracht met de mislukte liquidatiepoging op Satudarah-kopstuk Etous Belserang in 2011.
Volgens de woordvoerster ''zitten er een aantal bruikbare'' tips tussen. Het onderzoek naar de geruchtmakende schietpartij vlakbij een aantal scholen is nog in volle gang. Veel kinderen waren buiten toen er werd geschoten.
De politie gaat woensdag ook verder met het verhoor van een man die dinsdag is aangehouden, omdat hij mogelijk iets te maken heeft met een uitgebrand busje dat in Amsterdam-Noord is gevonden.
# 2015-06-10T08:26:01.502443
# http://nos.nl/artikel/2040513-acht-tips-over-liquidatie-zaandam.html
De politie heeft tot nu toe acht tips binnengekregen over de liquidatie gisteren in Zaandam. Onder de tips is een aantal heel interessante, zegt de politie.
Belangrijk aanknopingspunt voor de agenten is de uitgebrande auto, die gistermiddag werd gevonden in Amsterdam-Noord. De politie zegt dat het om de vermoedelijke vluchtauto gaat.
De verdachte van de liquidatie op klaarlichte dag, waarbij de Amsterdamse crimineel Lucas Boom werd doodgeschoten, zit nog vast. Hij werd gisteren opgepakt nadat zijn signalement was verspreid via Burgernet. Zijn rol wordt onderzocht.
# 2015-06-10T08:28:42.308808
# http://www.nrc.nl/nieuws/2015/06/10/hanzehogeschool-groningen-claimt-60-tot-120-miljoen-van-nam/
De Groningse organisaties hebben meermaals over de problemen gesproken met minister Kamp van Economische Zaken (VVD). Die liet hun in februari weten dat de stad Groningen 50 miljoen euro krijgt voor het versterken van gebouwen waarin veel mensen samenkomen en voor nieuwbouwprojecten die vertraging oplopen. De Hanzehogeschool maakt aanspraak op enkele miljoenen.
De Hanzehogeschool in Groningen claimt 60 tot 120 miljoen euro van de Nederlandse Aardolie Maatschappij voor het verstevigen van gebouwen tegen aardbevingen. Dat blijkt uit het gisteren gepubliceerde jaarverslag.
De Hanzehogeschool trekt in het aardbevingsdossier op samen met onder meer de Rijksuniversiteit Groningen, universiteitsziekenhuis UMCG en de gemeente Groningen.  Die organisaties stellen de NAM aansprakelijk voor extra kosten voor het aardbevingsbestendig maken van kwetsbare gebouwen. Ook liggen verschillende nieuwbouwprojecten stil in afwachting van definitieve bouwnormen.
De hoogte van het bedrag is afhankelijk van de precieze bouwnormen die nog niet vaststaan.Eind vorig jaar had de school al ruim 900.000 euro uitgegeven aan het treffen van veiligheidsmaatregelen in verschillende gebouwen. Zo zijn in laboratoria kasten en flessen met gevaarlijke stoffen vastgezet.
# 2015-06-10T08:29:53.614264
# http://www.nrc.nl/nieuws/2015/06/09/roep-om-ontslag-agent-na-racistische-arrestatie-bij-poolparty/
Ongeveer 800 demonstranten hebben in de straten van een voorstad van Dallas gevraagd om het ontslag van een politieagent, meldt persbureau Reuters. De agent arresteerde dit weekend hardhandig een Afro-Amerikaanse tiener bij een uit de hand gelopen zwembadfeestje.
Omwonenden van het zwembad waar het feestje werd gehouden bestrijden echter dat het om racisme gaat. Het zwembad zou niet bedoeld zijn voor grote feestjes en de aanwezige tieners zouden niet hebben geluisterd naar instructies om het lawaai te beperken en te vertrekken. McKinney, dat ongeveer 50 kilometer ten noorden van Dallas ligt, is een grotendeels witte voorstad. Tien procent van de inwoners is Afro-Amerikaans.
De agent is op non-actief gesteld in afwachting van het onderzoek naar het incident. De organisator van het rustig verlopen protest, Dominique Alexander van Next Generation Action Netwerk, vindt dat niet genoeg:
De Verenigde Staten worden geplaagd door incidenten van extreem politiegeweld tegen met name zwarte mannen. Onder andere de tieners Trayvon Martin en Michael Brown en de 25-jarige Freddy Gray stierven nadat ze waren neergeschoten of mishandeld door (wijk)agenten.
Volgens mensenrechtenorganisaties was de actie van de politieagent racistisch. Daarmee zou dit het zoveelste incident zijn van politiegeweld tegen zwarte tieners.
Een van de bezoekers van het feestje in McKinney legde de actie van de agent vast. Te zien is dat hij een meisje in een bikini hardhandig naar de grond werkt, en dat hij zijn pistool trekt naar andere tieners die hem tegenwerken. De beelden zijn inmiddels zeven miljoen keren bekeken:
Bij geweldsincidenten betrokken agenten wordt vaak een hand boven het hoofd gehouden. Gisteren werd bekend dat de agent die in april de 50-jarige Walter Scott doodschoot wel wordt vervolgd voor moord.
# 2015-06-10T08:32:26.061528
# http://www.nrc.nl/nieuws/2015/02/02/gebouwen-europees-parlement-ontruimd-verdacht-voertuig-aangetroffen/
Inmiddels heeft de politie een Slowaakse man opgepakt, omdat hij een legeroutfit aan had en zich verdacht gedroeg. Hij gedroeg zich niet agressief, maar eiste wel een onderhoud met Martin Schulz, president van het Europees Parlement. Na onderzoek zou de politie een vuurwapen en een kettingzaag in zijn auto hebben gevonden. Ook werd de politie en ontmijningsdienst DOVO (wiki) ingeroepen.
Voor de derde keer in een dag heeft de politie in Brussel gebouwen ontruimd vanwege een bommelding. Na de Amerikaanse ambassade en delen van het Europees Parlement is nu ook het paleis van justitie ontruimd, zo meldt het Belgische persbureau Belga vanmiddag. In totaal werden zo’n vijfhonderd mensen geëvacueerd.
Eerder op de dag werden al vier gebouwden van het Europees Parlement in Brussel uit voorzorg ontruimd, nadat in de nabijgelegen Montoyerstraat een verdacht voertuig is aangetroffen. Volgens de Belgische krant De Morgen gaat het om panden waar administratieve diensten van het Parlement zijn gevestigd.
In de eerste twee gevallen was sprake van een vals alarm, iets wat de laatste tijd wel vaker voorkomt in België. In drie weken tijd zou de politie maar liefst 13 valse meldingen van bommen hebben gekregen, zo schrijft de Belgische krant Het Nieuwsblad.
Van explosieven leek geen sprake te zijn, zei Delphine Collard (woordvoerder van het Europees Parlement) tegen de krant. Vanmorgen bekeek de politie een verdacht voertuig bij de Amerikaanse ambassade aan de Regentlaan in Brussel. Het bleek vals alarm. Wel was de binnenring een uur lang afgesloten.
