# 2015-06-16T07:49:58.211789
# http://www.b92.net/sport/tenis/vesti.php?yyyy=2015&mm=06&dd=16&nav_id=1004742
B92 je organizacija koja brine o zaštiti životne sredine. Mi ublažavamo štetu nastalu zagađenjem u avio-saobraćaju i ulažemo napore da se smanji emisija izduvnih gasova. climatecare.org
Rafa je osvojio 66. trofej u karijeri, tek drugi u sezoni i tek četvrti na travnatoj podlozi. Bio je to Nadalov prvi trijumf na travi od Vimbldona 2010. godine, a za to je nagrađen za 104.600 evra i 250 bodova.
Visoka zvaničnica Vazduhoplovstva SAD Debra Li Džejms istakla je situaciju sa Rusijom kao „najveću pretnju“ i najavila mogućnost slanja F-22 aviona u Evropu.
Hrvatska teniserka Ana Konjuh osvojila je prvu WTA titulu u karijeri, pošto je u finalu turnira u Notingemu savladala Rumunku Moniku Nikulesku sa 1:6, 6:4, 6:2.
„Osećam da stvari radim bolje na terenu – igram mnogo opuštenije i više uživam na terenu. To je nešto što moram činiti ukoliko želim da imam uspeha – da treniram naporno i budem opušten. Nastaviću da radim isto i nadam se da ću imati bolju drugu polovinu sezone“, rekao je Nadal.  On je ove sezone imao nekoliko teških poraza od kojih je najteži bio od Novaka Đokovića u četvrtfinalu Rolan Garosa, posle kojeg je posle više od 10 godina pao na deseto mesto ATP liste.  Posle meča u nemačkom gradu Španac je privatnim avionom “povezao” Troickog do Londona.
Italijanska teniserka Kamila Đorđi osvojila je prvu titulu u karijeri, pošto je u finalu WTA turnira u Hertogenbošu savladala Belindu Benčič sa 7:5, 6:3.
# 2015-06-16T07:50:16.617249
# http://www.b92.net/biz/vesti/srbija.php?yyyy=2015&mm=06&dd=15&nav_id=1004596
U prvom kvartalu 2015. prosečna mesečna raspoloživa sredstva po domaćinstvu bila su 58.800 dinara, a izdaci za ličnu potrošnju domaćinstva iznose 60.295 dinara.
U nekada najvećem i najmodernijem hotelu u SFRJ sa kapacitetom od 1.100 ležajeva, sada su u upotrebi samo banket-sala, restorani u prizemlju i pojedine kancelarije, što je i dovoljan razlog da se vrata za goste još jednom svečano otvore , kao davne 1969. godine. Ipak, nakon rekonstrukcije, pod okriljem franšize "Kempinski".  Po nacrtu, grčki investitor QS investment kompleksu će moći da pridoda još dve kule od 140 metara, čija je "prethodnica" od 147 metara naišla na neodobravanje. Severna višespratnica, u produžetku Goce Delčeva, biće poslovni objekat, a nasuprot njoj biće smešteni stanovi i apartmani, ali kao hotelski smeštaj.  Dok će "Jugoslavija" i "Grand kasino" moći samo da osveže izgled u postojećoj kvadraturi, za deo između oba aneksa uništen tokom bombardovanja predviđena je potpuna promena - tržni centar od tri sprata. U produžetku zgrade hotela "Jugoslavija" moći će da se napravi još jedan poslovni objekat iste spratnosti.
Nijedan državni organ u Srbiji ne zna koliko srpskih građana trenutno radi u inostranstvu. Poslodavci nemaju obavezu da prijave kada vode radnike van granica.
Od pre nekoliko dana na javni uvid stigao je nacrt detaljne regulacije novobeogradskog Bloka 11, između Bulevara Nikole Tesle, Keja oslobođenja i produžetka Goce Delčeva i Aleksinačkih rudara, a sve to kao priprema za potpuno novo lice "Juge". Uz njegovu rekonstrukciju, u planu su kule od 33 sprata, ali i novi tržni centar umesto aneksa uništenog još 1999. godine u bombardovanju.
Deset dana letovanja na moru u Srbiji nema alternativu, a naše prirodne lepote će verovatno još dugo biti zanimljiva atrakcija za ne više od produženog vikenda.
Kule visoke 140 metara, hotel, poslovni i stambeni objekat, ali i još jedan tržni centar u prestonici, deo su planiranog projekta za prostor na kojem se trenutno nalazi nekada legendarni hotel "Jugoslavija".
Urbanisti nisu zaboravili ni saobraćajnu infrastrukutru, pa će Bulevar Nikole Tesle biti proširen za dve trake kod raskrsnica sa ulicama Goce Delčeva i Aleksinačkih rudara, za desna skretanja ka kompleksu. Takođe, pored postojeće crpne kanalizacione stanice "Ušće", moraće da se izgradi još jedna. U okviru celog budućeg kompleksa, u planu je i dečji vrtić sa kapacitetom za 80 mališana i pešački koridor koji će deliti novi kvart od zelene površine uz Dunavski kej. Parkiranje će biti omogućeno u nadzemnim i višeetažnim podzemnim garažama.
Za privatiziciju PKB-a zainteresovani su investitori iz Rusije, Kine, Ujedinjenih Arapskih Emirata, ali i iz Srbije i regiona rekao je gradonačelnik Siniša Mali
Predstavljen nacrt detaljnog plana regulacije za novobeogradski kvart i hotel "Jugoslaviju". Grci grade kule od 140 metara s poslovnim i stambenim prostorom.
Ugovor o zajedničkom ulaganju, potpisan 26. aprila između "Igl hilsa" i Republike Srbije, za mesec dana postaće pravosnažan, što je i uslov da bude objavljen.
# 2015-06-16T07:51:02.946347
# http://www.b92.net/biz/vesti/svet.php?yyyy=2015&mm=06&dd=15&nav_id=1004533
Ručak počinje u 12 i traje do 16 časova. Zatim sledi užina, velika količina voća kraj bazena, a u 18 časova već počinje večera koja traje do kasno. Koncept uključuje i neograničenu količinu pića i sladoleda.  Ovo, dakle, ne odgovara parovima u situacijama kada je “lepša polovina” na dijeti i uživa u masažama, a “jača polovina” voli da pije espreso i viski.  U cenu su uključene aktivnosti poput bilijara (najčešće uz prethodnu rezervaciju), stonog tenisa, fudbala, košarke, odbojke, kao i bioskop, animacije, noćni šou i nemotorizovane zabave na plaži. Velnes program može se koristiti do neke granice (sauna, bazen, fitnes), ali ne podrazumeva masažu.  Dodatno se plaćaju uvozna flaširana pića, espreso, ceđeni sokovi, kolači u poslastičarnici, video-igre, pranje veša... Da bi sve ovo bilo besplatno - turista treba da uplati “ultra ol inkluziv”.  Ne pružaju ni svi hoteli isti kvalitet usluge. U vrhunskim hotelima piće se služi iz konzervi i flašica, a u nekima se sokovi i voda toče iz automata. Takođe, različiti su kvalitet i izbor hrane. Najpouzdaniji način da se dozna kakva je usluga u nekom hotelu jeste cena. U hotelu sa četiri, a pogotovo s tri zvezdice ne treba očekivati bogat švedski sto i velik izbor pića.  Pored dečjih klubova, u mnogim hotelima postoje i igraonice sa stonim fudbalom i ostalom zabavom za tinejdžere. Takođe, porodicama s decom se isplati da biraju hotele sa akva-parkovima ili bazenima i toboganima, jer su ulaznice skupe. Luksuzni hoteli obično imaju i diskoteke.
Novi italijanski voz Frečarosa 1000, koji se može pohvaliti da je najbrži voz u Evropi, započeo je redovni saobraćaj na liniji između Milana, Rima i Napulja.
Ukoliko se franak bude održavao i dalje na visokom  nivou prema evru (1,05 franaka za evro), u Švajcarskoj bi moglo biti ugašeno oko 30.000 radnih mesta.
Koncept “ol inkluziv” podrazumeva neograničenu konzumaciju hrane i pića tokom dana. Najčešće, doručak počinje rano ujutru i traje do 10.30, da bi se već oko 11.00 služila užina.
Terminske cene nafte su se oporavile, delom zbog slabljenja dolara, uprkos zabrinutosti oko obilne ponude nafte i prekida pregovora između Grčke i kreditora.
Francuski predsednik Fransoa Oland izjavio je da polaže "velike nade" u buduće ugovore o izvozu borbenih mlaznih aviona "rafal", kompanije "Daso" (Dassault).
Koncept “sve uključeno” najisplativiji je porodicama s decom, jer je u njima zabava zagarantovana. Vrhunski hoteli brinu i o bebama, ali roditelji treba da još u agenciji napomenu da li im je potreban krevetac ili kadica. Hoteli obezbeđuju i flašice, pelene, adaptirano mleko, kao i kašice s voćem i povrćem onog brenda koji majke traže. Dok dadilje brinu o bebama, animatori su po čitav dan s decom. Pored opremljenih igraonica i dečjih bazena, postoje i dečje kuhinje. Hoteli roditeljima daju i aparate sa ekranom, pa u svakom trenutku mogu da vide dete. Još je isplativije roditeljima s decom u pubertetu koja vole da tokom dana pojedu po nekoliko sladoleda i nalivaju se sokovima. Većina hotela ove poslastice deli tokom čitavog dana.
Skuplji aranžman za letovanje u stvari može biti jeftiniji. Usluga “sve uključeno” nije podjednako kvalitetna u hotelu s tri zvezdice i onom s pet zvezdica.
# 2015-06-16T07:51:15.483501
# http://www.b92.net/biz/vesti/svet.php?yyyy=2015&mm=06&dd=16&nav_id=1004748
On je naglasio da je Evropska komisija već uveliko pokrenula napore da obezbedi i dodatne, različite izvore i puteve snabdevanja Unije gasom iz Azerbejdžana, Kipra, Izraela i Turkmenistana, pa i Irana.   Na opasku Stampe da bi Evropa, koja uvozi 40 odsto potreba u gasu iz Rusije, zapala u teške probleme ako bi došlo do ozbiljnog sukoba s Moskvom i prekida isporuka gasa dužeg od šest meseci, Šefčović je rekao da bi "tad nastale ogromne nevolje", ali da je EU izvukla pouke iz prethodnih kriza oko Ukrajine.  "Najesen ćemo predložti novu strategiju za bolje korišćenje energije u Evropi", rekao je Šefčović.  Šefčović, zadužen za izgradnju Energetske unije EU, rekao je to par dana pošto su ministri energetike evropske dvadesetosmorice prilikom procene primene Evropske strategije za energetsku bezbednost utvrdili da je ključni cilj Strategije da se "razvije otpornost EU na udare prekida priliva energije na kratki rok i na dugi rok smanji zavisnost od pojedinaccnih energenata, isporuccilaca i puteva snabdevanja".  Kako je rečeno u saopštenju o ovom sastanku, "evropski komesar za energetiku Arijas Kanjete je ministre energije EU tom prilikom izvestio o nedavnim kontaktima s drugim snabdevačima energijom, kao što su Alžir, Maroko i Norveška i naglasio nužnost da se preduzmu koraci za angažovanje zemalja Sredozemlja i Srednje Azije".  Kanjete je ocenio da "dobro napreduju radovi na izgradnji Južnog gasnog koridora i Transjadranskog gasovoda" i naveo spremnost Evropske komisije da do kraja godine izradi strategiju za snabedevanje tećnim gasom.  Na pitanje torinskog dnevnika Stampa kako gleda na ocenu direktora italijanske energetske kompanije ENI da Evropa bez ruskog gasa još najmanje pet-šest godina neće moći da podmiri svoje energetske potrebe i koji bi srednjoročno drugi isporučioci gasa mogli biti pouzdani, Šefčović je uzvratio da se to pitanje postavlja, uz opasku da "mnogo zavisi od geopolitike".  "Ali smisao naše strategije nije da zamenimo Rusiju drugim snabdevačima energijom, več da povećamo raspoložive mogućnosti", dodao je on.  Šefčovič je potvrdio da je važno izgraditi i terminale za tečni gas, ali je predočio da američki tečni gas iz uljnih škriljaca po mogućim količinama nije ozbiljna alternativa za snabdevanje Evrope.   Evropska komisija je pre nekoliko dana saopštila da će se EU usredsrediti na ogromne neiskorišćhene gasne rezerve i kapacitete Alžira.
"Izvršili smo u tom cilju sve temeljite provere, ali ne verujem da će se to dogoditi, jer je EU glavni kupac i izvozno tržište za Rusiju, a mi smo potrebni jedni drugima", izjavio je potpredsednik Evropske komisije Maroš Šefčović u intervjuu italijanskom listu Stampa.
# 2015-06-16T07:51:31.808468
# http://www.b92.net/biz/vesti/region.php?yyyy=2015&mm=06&dd=15&nav_id=1004451
U turističkoj agenciji Galileo kažu za Dnevne novine da je najpopularnija od njih za Crnogorce Grčka, a kao glavni razlog u agenciji navode želju da se upozna druga kultura.
Ukupno raspoloživa sredstva domaćinstava u Crnoj Gori prošle godine su dostigla 126,8 miliona evra, pokazuju podaci državne statističke službe, Monstata.
Osim Grčke, popularne destinacije su i Italija, tačnije Rimini, u kojoj se letuje za oko 299 evra, i Sicilija za 165 evra, ali i one egzotičnije kao što su Majorka i Antalija.  Većina agencija nudi i posebne popuste za decu, pa su tako za mlađe od sedam ili pet godina, aranžmani uglavnom gratis, dok su za decu do 12 godina obezbeđeni popusti od 20 odsto.
Skoro polovina Slovenaca i dalje smatra da je privredna "čaša dopola prazna", iako je BDP u porastu, pokazala je anketa koju je sproveo slovenački dnevnik Delo.
Za razliku od svojih suseda, u Hrvatskoj će od 1. jula struja pojeftiniti za jednu lipu po kilovatsatu, za korisnike univerzalne usluge Hrvatske elektroprivrede
# 2015-06-16T07:51:55.327846
# http://www.b92.net/sport/kosarka/vesti.php?yyyy=2015&mm=06&dd=15&nav_id=1004684
Duel u Pioniru počeo je brzom, agresivnom i čvrstom igrom na obe strane, nijedna ekipa nije uspela da stvori osetniju prednost u uvodnih petnaestak minuta meča, da bi Zvezda preko Vilijamsa i Cirbesa stvorila četiri poena viška.  Nastavilo se u istom ritmu u drugom delu susreta, ali je gostujuća ekipa opet bila ta koja je pravovremenom serijom umalo prelomila meč, pošto je stvorila deset poena viška. Ipak, crno-beli su preko igrača s klupe i Mačvana uspeli da se vrate u egal, ali ih je neopreznost prilikom promašaja Mitrovića sa linije bacanja koštao poraza.  Bio je ovo jedanaesti duel večitih rivala, a ekipa Dejana Radonjića nastavila je dominaciju u tekućoj sezoni, pošto je zabeležila osmu pobedu.  Međutim, ni ovaj derbi nije protekao bez incidenata – pošto su navijači domaće ekipe pogodili reprezentativca Srbije delom stolice u glavu.
Trener Partizana Duško Vujošević potvrdio je na konferenciji za medije da je poslao u svlačionicu Dragana Milosavljevića tokom utakmice sa Crvenom zvezdom.
Na tribinama hale Pionir ima oko 5.000 navijača, od koji je oko 600-700 navijača Zvezde. Među gledaocima nalaze se i bivši igrači Partizana, a sada Fenerbahčea, Bogdan Bogdanović i Jan Veseli, koji su nagrađeni velikim aplauzom, a tu su još i Novica Veličković i centarfor Anderlehta Aleksandar Mitrović.  Startne petorke:  Partizan: Tepić, Pavlović, Milosavljević, Mačvan, Đumić  Crvena zvezda: Vilijams, Lazić, Dangubić, Mitrović, Cirbes  Meč je poenima iz reketa otvorio Dangubić, da bi, posle poena Lazića, odgovorio Milosavljević sa dva vezana pogotka. Zvezda se već u drugom minutu susreta našla u problemu, pošto je Lazić, najbolji defanzivac gostiju, zaradio dve ekspresne lične greške, pa je morao na klupu.
Srebrni reprezentativac iz Španije je u pratnji lekarskog tima Zvezde otišao u svlačionicu, kako bi mu se ukazala pomoć, a duel je posle pet minuta nastavljen. Pre toga žandarmerija je morala da reaguje na strani hale gde su navijači Crvene zvezde sukobili sa domaćim pristalicama, dok je Duško Vujošević pričao s navijačima iza klupe gostiju.  Prekid nije previše uticao na igrače, jer su nastavili tamo gde su stali, konstantno smenjivajući se u vođstvu. Vilijams i Cirbes s jedne, a Pavlović i Mačvan s druge strane, predvode svoje ekipe. Posle novog pogotka Vilijamsa Zvezda je stvorila tri poena prednosti, i imala nekoliko napada da se 'odlepi', ali nije uspela da materijalizuje situaciju, da bi crno-beli preko Milutonovića ponovo došli u vođstvo – 31:30.  Ipak, šampion ABA lige je u tom trenutku zaigrao daleko agresivnije, predvođen sjajnim Vilijamsom, i uspeo da stvori prednost pred odlazak na odmor. Najpre je Markus upisao svoj deveti koš, onda se upisao i Dženkins, da bi posle monstruoznog zakucavanja Cirbesa (2+1) i poena Mitrovića Zvezda sporila maksimalnih osam poena prednosti, ali je Partizan zahvaljujući Mačvanu uspeo da zadrži priključak – 36:40.
Partizan je bolje otvorio nastavak meča, Tepić je pogodio trojku, a Mačvan dva slobodna bacanja za novi preokret. Međutim, Vilijams je nastavio da igra kao u transu – vezao je dve trojke, u međuvremenu je Pavlović zaradio namernu ličnu grešku, a Kalinić doneo Zvezdi novu osetniju prednost – 43:49.  Posle faula Milutinova u napadu, Duško Vujošević je ušao u konflikt sa sudijom Beloševićem i zaradio tehničku grešku. Tim Dejana Radonjića je to pametno iskoristio, pa je posle asistencije Vilijamsa i zakucavanja Kalinića Zvezda stvorila maksimalnih deset poena prednosti (43:53).  kao i pred poluvreme, Partizan je i ovoga puta pokušao agresivnijom igrom da smanji zaostatak, ali su najpre Mačvan, a zatim i Milutinović propustili priliku da bacanjima 'pretvore' svoje dvojke u trojke. Ipak, s druge strane, Kalinić je nerezonskim šutevima za tri poena propustio priliku da dodatno poveća vođstvo svog tima, da bi tačku na treći period stavili Dženkins i Marinković šutevima za tri poena – 51:58.
Golden Stejt Voriorsi nalaze se na pobedu od prve titule posle 40 godina, jer su trijumfom 104:91 poveli 3-2 u finalu NBA plej-ofa protiv Klivlend Kavalirsa.
Kao i na startu drugog poluvremena, domaći tim je poslednji period igre otvorio serijom 7:0 i u potpunosti se vratio u duel. Najzaslužniiji za povratak Partizana bili su igrači sa klupe, najviše mlađani Vanja Marinković. Nalet crno-belih prekinuo je Dženkins pogotkom uz faul i slobodnim bacanjem, da bi Zvezdin bek zatim pogodio svoju drugu trojku za novih šest poena prednosti – 58:64.  Na pogotke Dženkinsa odgovorio je Tepić svojom drugom trojkom na meču, onda je usledilo nekoliko promašaja na obe strane, a zatim i dva promašena bacanja Kalinića. Seriju promašaja prekinuo je Pavlović, ali je onda probuđeni Dženkins ubacio novu trojku i održao svoj tim u prednosti na dva minuta do kraja – 65:69.  Poslednjih 90 sekundi igre donelo nam je pravu dramu. Najpre je Pavlović pogodio samo jedno bacanje, da bi zatim Dženkins promašio šut za tri poena, sa devet metara, kao i polaganje uz kontakt posle ofanzivnog skoka Lazića. Imala je Zvezda tri poena prednosti, ali je neobjašnjivo dopustila Mačvanu da pogodi trojku za izjednačenje na 12,8 sekundi do kraja.  Ni tu nije bio kraj trileru, Vujošević se odlučio za faul na Mitroviću, kapiten crveno-belih pogodio je samo jedno bacanje, ali se Kalinić fenomenalno prikrao i pogodio od tablu za +3. Priliku da svom timu donese produžtak propustio je Vanja Marinković na tri sekunde do kraja – 69:72.
Iako su crveno-beli imali između osam i deset poena prednosti u nekoliko navrata, usledila je drama u poslednjih 120 sekundi, sjajan pogodak snalažljivog Kalinića i promašaj u šutu za tri mlađanog Vanje Marinkovića za produžetak.
Najefikasniji u pobedničkom timu bio je Čarls Dženkins sa 18 poena (4/6 za dva, 3/8 za tri) i pet skokova, iako je imao nešto slabiji ulazak u meč, dok je Markus Vilijams završio duel sa 15 poena (3/8 za dva, 3/8 za tri), šest asistencija i tri skoka. Junak pobede, Nikola Kalinić nije bio na svom nivou (4/7 za dva, 0/6 za tri), iako je ubacio 12 poena, ali je njegov pogodak na 11 sekundi pre kraja bio ključan za trijumf.  Njih trojica bili su jedini dvocifreni u timu šampiona ABA lige, a novu dobru partiju upisao je Majk Cirbes, koji je pored osam koševa zabeležio i četiri skoka i tri uspešna dodavanja. Luka Mitrović zabeležio je šest poena, Nemanja Dangubić 'pola' koša manje, a Lazić i Blažič po četiri.  S druge strane, najefikasniji u Partizanu bio je Milan Mačvan sa 14 poena (3/7 za dva, 1/4 za tri) i devet uhvaćenih lopti, Aleksandar Pavlović postigao je 11 (1/5 za dva, 2/5 za tri), uz šest skokova.  Kapiten Dragan Milosavljević dodao je deset poena (4/9 za dva, 0/1 za tri), isto koliko i Vanja Marinković (3/5 za dva, 1/4 za tri). Dobar je bio i Nikola Milutinov sa devet poena (2/8 za dva, 1/1 za tri) i 11 skokova, dok je Milenko Tepić zabeležio šest poena.
Od prvog minuta igralo se brzo i veoma agresivno na obe strane, a ekipa Dejana Radonjića bila je ta koja se nešto bolje snašla. Trojkom Vilijamsa Zvezda je otišla na +5, ali je ubrzo na isti način uzvratio Pavlović, da bi posle bacanja Milosavljevića i polaganja Marinković Partizan prešao u vođstvo – 12:11.  Nastavile su obe ekipe u istom do odlaska na prvi duži odmor, pa nijedan od timova nije stvorio osetniju prednost. Novi nalet crveno-belih, za novo izjednačenje, zaustavio je Pavlović svojom drugom trojkom. Dženkins je zatim upisao prve poene, a Dangubić polovičnim učinkom sa linije za slobodna bacanja postavio konačan rezultat prve deonice – 17:19.  Drugu četvrtinu otvorio je Kalinić poenima posle igre na niskom postu, ali je, posle poena Mačvana sa linije, Milosavljević pogodio svoju novu trojku za novo vođstvo Partizana. Međutim, ono što je obeležilo start druge deonice nije imalo veze sa košarkom, jer je plej Crvene zvezde i reprezentativac Srbije Stefan Jović pogođen stolicom u glavu!
